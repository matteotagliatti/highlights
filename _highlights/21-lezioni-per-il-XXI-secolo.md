---
type: book
title: 21 lezioni per il XXI secolo
author: Yuval Noah Harari
year: 2021
---

Alienata dalle forze impersonali del capitalismo globale e preoccupata per le sorti dei sistemi sanitari, di istruzione e di welfare nazionali, la gente in tutto il mondo cerca sicurezze e valori nell’abbraccio della nazione.

La conoscenza rivoluzionaria di rado viene prodotta al centro, poiché il centro è costruito sulla conoscenza consolidata.

Questa è la ragione per cui avete bisogno di spendere così tanto tempo nella periferia del sistema – dove si possono trovare brillanti intuizioni rivoluzionarie, ma anche ipotesi sballate, idee impossibili, dogmi superstiziosi e ridicole teorie del complotto.

In effetti, come specie, abbiamo sempre vissuto nell’era della post-verità. Homo sapiens è una specie post-verità, il cui potere dipende dal creare narrazioni e dal credervi. Fin dall’Età della pietra, i miti avevano lo scopo di unire collettività umane e dunque svolgevano una funzione che potremmo chiamare di “autoconforto” reciproco. Infatti, Homo sapiens conquistò questo pianeta soprattutto grazie all’abilità peculiare degli esseri umani di creare e diffondere narrazioni. Noi siamo gli unici mammiferi che possono cooperare con numerosi stranieri perché solo noi possiamo inventare storie, diffonderle, e convincere milioni di altri a credervi. Finché crediamo tutti alle stesse storie, obbediamo alle stesse leggi e possiamo cooperare in modo efficace.

Non abbiamo alcuna evidenza scientifica che Eva sia stata tentata dal Serpente, che le anime di tutti gli infedeli brucino all’inferno dopo la morte, o che al creatore dell’universo non sia di gradimento il matrimonio tra un bramino e un intoccabile – eppure miliardi di individui hanno creduto in queste storie per migliaia di anni. Alcune notizie false durano per sempre.

Quando un migliaio di individui crede a una qualche storia inventata per un mese – questa è una notizia falsa. Quando un miliardo di individui vi crede per un migliaio di anni – questa è una religione,

Riuscendo a far convivere gli uomini, i credi religiosi rendono possibile la loro cooperazione su larga scala.

Se siete cristiani scientificamente avvertiti potreste spiegare tutti gli errori e i miti presenti nella Bibbia sostenendo che il Libro sacro non deve essere letto tanto come un racconto fattuale, ma come una narrazione metaforica pervasa da una saggezza profonda. Ma questo non è altrettanto vero per Harry Potter?

Nel Mein Kampf Hitler scriveva che “una propaganda, per geniale che sia nei suoi elementi, non condurrà a un successo sicuro se non accentuerà sempre lo stesso tema fondamentale. Bisogna limitarsi a poche cose, ma queste vanno ripetute continuamente.”

In un mondo del genere l’ultima cosa che può fare un insegnante è dare ai suoi allievi ulteriori informazioni. Ne hanno già troppe. La gente invece ha bisogno di strumenti critici per interpretare le informazioni, per distinguere ciò che è importante da ciò che è irrilevante, e soprattutto per poter inquadrare tutte le informazioni in un più ampio scenario mondiale.

comunicazione, collaborazione e creatività.3 Più in generale le scuole dovrebbero ridurre le conoscenze tecniche specifiche e sviluppare le abilità utili alla vita in generale. La più importante delle quali sarà la capacità di gestire il cambiamento, di imparare nuove cose, e di mantenere il controllo in situazioni di emergenza. Per rimanere al passo con il mondo del 2050, avrete bisogno non solo di inventarvi nuove idee e prodotti – avrete soprattutto

Più in generale le scuole dovrebbero ridurre le conoscenze tecniche specifiche e sviluppare le abilità utili alla vita in generale. La più importante delle quali sarà la capacità di gestire il cambiamento, di imparare nuove cose, e di mantenere il controllo in situazioni di emergenza. Per rimanere al passo con il mondo del 2050, avrete bisogno non solo di inventarvi nuove idee e prodotti – avrete soprattutto bisogno di reinventare continuamente voi stessi.

Le narrazioni che ci forniscono un senso e un’identità sono tutte prodotti della fantasia, ma gli uomini hanno bisogno di crederci. Quindi come fa la narrazione a essere percepita come reale? È ovvio perché gli umani vogliano credere in una storia; ma come ci credono in pratica? Già migliaia di anni fa sacerdoti e sciamani scoprirono la risposta: grazie ai riti. Un rito è un atto magico che rende l’astratto concreto e l’immaginario reale.

Potremmo essere tentati di concludere che gli attivisti dello Stato islamico non credono che i martiri vadano in paradiso. Per questo si arrabbiano quando vengono bombardati e uccisi. Ma se le cose stanno così, perché alcuni di loro indossano cinture esplosive e si fanno saltare in mille pezzi? Con ogni probabilità, la risposta è che essi tengono fede a due narrazioni contraddittorie,

La cosa più importante che compresi era che la sorgente più profonda della mia sofferenza risiede nei miei schemi mentali. Quando voglio qualcosa e questo non accade, la mia mente reagisce generando sofferenza. La sofferenza non è una condizione oggettiva del mondo esteriore. È una reazione mentale stimolata dalla mia mente. Imparare questo è il primo passo per cessare di provocare ulteriore sofferenza.