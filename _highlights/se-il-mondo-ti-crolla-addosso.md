---
type: book
title: Se il mondo ti crolla addosso
author: Pema Chödrön
year: 2021
---

Rimanere con quell’incertezza, imparare il trucco di rilassarsi nel mezzo del caos, imparare a non farsi prendere dal panico – questa è la via spirituale.

Fermarsi, semplicemente, anziché riempire immediatamente lo spazio, è un’esperienza che trasforma.

Quando siamo minacciati in quel modo, non riusciamo a sopportare il dolore, il nervosismo, l’ansia, la nausea, il bollore della rabbia che monta, il sapore amaro del rancore. Quindi, cerchiamo di afferrare qualcosa di piacevole. Reagiamo con questa abitudine tragicamente umana di ricercare il piacere ed evitare il dolore.

cercare di sistemare tutte le pendenze e riuscire finalmente ad avere ogni cosa al suo posto è la morte, perché implica il rifiuto di molta della nostra esperienza di fondo. C’è qualcosa di aggressivo in quell’approccio alla vita, nel cercare di spianare tutti i punti accidentati e le imperfezioni e trasformarli in un tragitto piacevole e senza scosse.

Essere completamente vivi, completamente umani e completamente risvegliati significa essere continuamente buttati fuori dal nido. Vivere completamente vuol dire essere sempre nella terra di nessuno, vivere ciascun momento come qualcosa di completamente nuovo e fresco. Vivere significa essere pronti a morire in continuazione.

C’è un’incongruenza sconcertante tra le nostre aspirazioni e la realtà di sentirsi stanchi, affamati, stressati, impauriti, annoiati, arrabbiati o quel che sentiamo di essere in un qualsiasi momento della vita.

Aiuta a ricordare che la pratica non sta nel portare a termine qualsiasi cosa – non sta nel vincere o nel perdere – ma nello smettere di lottare e nel rilassarsi per quel che c’è.

pensare di aver tempo in abbondanza per fare le cose in seguito è la più grossa delle favole, la più grossa delle fissazioni, il più grosso dei veleni.

Non viviamo pienamente il mondo se non siamo pronti a dare via tutto. Samaya vuol dire non trattenere nulla, non prepararci una via di fuga, non cercare alternative, non pensare che ci sia tempo in abbondanza per poter fare le cose in seguito.

Non viviamo pienamente il mondo se non siamo pronti a dare via tutto. Samaya vuol dire non trattenere nulla, non prepararci una via di fuga, non cercare alternative, non pensare che ci sia tempo in abbondanza per poter fare le cose in seguito.

Il mio primo passo fu quello di decidere di non agire sulla mia spinta abituale. Era un test, un’esplorazione dell’insegnamento buddhista che dice che siamo noi a costruirci la nostra realtà, che quello che percepiamo è una nostra proiezione personale.

L’unico attimo è adesso. Il modo in cui ci relazioniamo con esso crea il futuro. In altre parole, se saremo più allegri in futuro è grazie alla nostra aspirazione e allo sforzo di essere allegri adesso. Ciò che facciamo si accumula; il futuro è il risultato di quel che facciamo proprio ora.