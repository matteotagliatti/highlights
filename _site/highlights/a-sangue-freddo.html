<!DOCTYPE html>
<html lang="en" data-theme="dark">
<head>
    <meta charset="UTF-8">
<meta http-equiv="X-UA-Compatible" content="IE=edge">
<meta name="viewport" content="width=device-width, initial-scale=1.0">
<title>Highlights ✏️📚 - Matteo Tagliatti</title>
<meta name="description" 
content="A minisite for book and article highlights."></head>

<link rel="stylesheet" href="/assets/style.css">

<!-- Favicon -->
<link rel="apple-touch-icon" sizes="180x180" href="/assets/favicon/apple-touch-icon.png">
<link rel="icon" type="image/png" sizes="32x32" href="/assets/favicon/favicon-32x32.png">
<link rel="icon" type="image/png" sizes="16x16" href="/assets/favicon/favicon-16x16.png">
</head>
<body>
    <header>
        <div class="title">
            <a href="/index.html">« back</a>
            <button title="change theme" id="themeToggle"><i id="buttonIcon" class="gg-sun"></i></button>
        </div>
    </header>

    <main>
        <div>
            <small>2021</small>
            <h1>A sangue freddo</h1>
            <p class="author">Truman Capote</p>
        </div>
        <div class="content">
            <p>Come il signor Clutter, il giovanotto che faceva colazione in un caffè chiamato il Piccolo Gioiello, non beveva mai caffè. Preferiva root-beer. Tre aspirine, root-beer gelata e una serie di Pall mall, quello era il suo concetto di un «rancio» come si deve.</p>

<p>nell’atrio dell’Hotel Muchiebach. Harry S. Truman. Quando lavoravo per l’ospedale, come autista dell’ambulanza, ho visto tutte le facce che ha la vita, cose da far vomitare un cane. Ma Andy. Non sapeva un cavolo di niente, solo quel che aveva letto nei libri. Era ingenuo come un bambino, un bambino con una scatola di pop corn. Non era mai stato neanche una volta con una donna. O con un uomo o con un mulo. L’ha detto lui stesso. Forse era quello che mi piaceva di più in lui. Che non raccontava frottole. Noi altri alle Celle siamo tutti un branco di cacciaballe. Io sono uno dei più grossi. Spara, quando devi parlare di qualcosa. Monta la faccenda. Altrimenti non sei nessuno, niente, una patata che vegeta in quel limbo di tre per due. Ma Andy non ne ha mai voluto sapere. Diceva a cosa serve raccontare un mucchio di roba che non è mai accaduta. Il vecchio Perry, però, a lui non è mica dispiaciuto vedere la fine di Andy. Andy era l’unica cosa al mondo che Perry desidera essere: colto. E Perry non riusciva a perdonargliela. Sai bene no, come fa Perry, che usa sempre dei paroloni da cento dollari e di cui non conosce neanche la metà del significato. Che sembra uno di quei negri laureati. Accidenti, gli bruciava forte sentire Andy che lo coglieva in fallo e lo stendeva a terra. Naturalmente Andy cercava solo di dargli quel che lui voleva: un’educazione. La verità è che nessuno riesce ad andare d’accordo con Perry. Non ha neanche un amico da queste parti. Insomma, cosa diavolo crede di essere? Sfotte tutti. Chiama tutti pervertiti e degenerati. Ci dà dentro con il basso quoziente d’intelligenza che hanno. Un vero peccato che non tutti possiamo essere delle anime tanto sensibili come il piccolo Perry. Dei santi. Ragazzi, conosco certi tipi decisi che sarebbero felici di andare nell’Angolo pur di poterlo pescare, solo, alle docce per un minutino. E il modo in cui snobba York e Latham. Ronnie dice che vorrebbe proprio riuscire a mettere le mani su una bella frusta lunga. Dice che gli piacerebbe occuparsi lui un pochino di Perry. Non gli dò torto. Dopotutto siamo tutti nella stessa barca, e loro sono dei bravissimi ragazzi.» Hickock ridacchiò, con una nota di rammarico, alzò le spalle e disse: «Sai quel che voglio dire. Bravi, considerando le cose. La madre di Ronnie York è venuta qui a fargli visita parecchie volte. Un giorno, giù nella sala d’aspetto, ha incontrato mia madre, e ora sono diventate grandissime amiche. La signora York vuole che mia madre vada a farle visita nella sua casa in Florida, magari anche a stabilirsi là. Gesù, lo vorrei proprio. Allora non dovrebbe più passare questa tortura. Venire fin qui in pullman una volta al mese per vedere me. A sorridere, cercare qualcosa da dire, tirarmi su di corda. Povera donna. Non so come faccia a resistere. Mi chiedo come non sia diventata pazza.» Gli occhi ineguali di Hickock si volsero a una finestra nella sala delle visite; il suo viso, enfiato, pallido come un giglio funebre, risaltava nella debole luce del sole invernale che filtrava attraverso i vetri protetti dalle sbarre. «Povera donna. Ha scritto al direttore per chiedergli se poteva parlare con Perry la prossima volta che viene qui. Voleva sentire da Perry stesso la storia di come ha ammazzato quella gente, di come io non ho sparato neanche un colpo. Tutto quel che spero è che un giorno o l’altro otteniamo un nuovo processo e che Perry testimoni e dica la verità. Solo ne dubito. E’ assolutamente deciso: se crepa lui, crepo anch’io. Schiena a schiena. Non è giusto. Parecchi uomini hanno ucciso e non hanno mai visto l’interno di una cella della morte. E io non ho mai ucciso nessuno. Se hai cinquantamila dollari da sbattere via, puoi fare fuori mezza Kansas City e cavartela con una risata.» Un sogghigno improvviso cancellò il suo doloroso sdegno. «Uh-uhu. Ecco che riattacco. A fare la lagna. Dovrei averla imparata. Ma giuro a Dio che ho fatto tutto il possibile per andare d’accordo con Perry. Solo che è così criticone. Doppio. Geloso di ogni piccola cosa. Ogni lettera che ricevo, ogni visita. Nessuno viene mai a trovarlo eccetto tè,» disse accennando al giornalista che era amico di Smith quanto di Hickock. «O il suo avvocato. Ricordi quando era all’ospedale? Per quel trucco del digiuno? E che suo padre gli mandò una cartolina? Be’, il direttore ha scritto al padre di Perry e gli ha detto che poteva venire quando lo desiderava. Ma quello non si è mai fatto vedere. Non so. Certe volte Perry fa proprio pena. Deve essere una delle persone più sole che mai ci siano state. Mah. Oh, vada all’inferno. E’ soprattutto solo colpa sua.» Hickock prese un’altra sigaretta dal pacchetto di Pall Mall, arricciò il naso e disse: «Ho cercato di smettere di fumare. Poi mi sono detto che differenza fa nella mia situazione. Con un poco di fortuna magari mi becco un cancro e batto lo stato sul suo stesso terreno. Per un po’ ho fumato sigari. Quelli di Andy. La mattina dopo che l’avevano impiccato mi sono svegliato e l’ho chiamato: «Andy?» come facevo sempre. Poi mi sono ricordato che era in viaggio verso il Missouri, con lo zio e la zia. Ho guardato nel corridoio. La sua cella era stata sgomberata, e tutta la sua roba era ammucchiata là. Il materasso tolto dalla cuccetta, le sue pantofole e l’album con tutti i disegni di roba da mangiare, il suo frigorifero, lo chiamava. E quella scatola di sigari «Macbeth». Ho detto al guardiano che Andy desiderava che li avessi io, che me li aveva lasciati nel testamento. In realtà non li ho fumati tutti. Forse era il pensiero di Andy, ma in qualche modo mi davano l’indigestione. «Be’, cosa c’è da dire sulla condanna a morte? Io non sono contrario. Si tratta solo di vendetta, ma che c’è di male nella vendetta? E’ molto importante. Se io fossi parente dei Clutter, o di uno di quelli che York e Latham hanno fatto fuori, non potrei riposare tranquillo fino a quando il responsabile non avesse fatto quel famoso giretto sulla Grande Altalena. Quella gente che scrive lettere ai giornali. Ce n’erano due sul giornale di Topeka, ieri, una era di un ministro religioso. Dicevano insomma cos’è tutta questa farsa legale, perché quei figli di cane di Smith e Hickock non hanno avuto il fatto loro, come mai questi maledetti assassini stanno ancora mangiando il denaro dei contribuenti. Be’, io capisco il loro punto di vista. Sono inviperiti perché non riescono ad avere quello che desiderano, la vendetta. E non l’avranno mai, se io posso evitarlo. Io credo nella forca. Purché non sia io a essere impiccato.» Ma poi lo fu. Trascorsero altri tre anni, e durante questo periodo due avvocati di Kansas City, eccezionalmente abili, Joseph P. Jenkins e Robert Bingham, sostituirono Shultz che si era dimesso dal caso. Incaricati da un giudice federale e lavorando senza compenso (ma spinti dalla fermissima convinzione che gli imputati fossero stati vittime di un «processo ingiusto, da incubo»), Jenkins e Bingham compilarono numerosi appelli nell’ambito del sistema della corte federale, evitando così tre date stabilite per l’esecuzione: 25 ottobre 1962, 8 agosto 1963 e 18 febbraio 1965. Gli avvocati sostenevano che i loro clienti erano stati ingiustamente condannati in quanto non era stata assegnata loro un’assistenza legale fino a dopo la confessione e avevano rinunciato all’inchiesta preliminare; e poiché al processo non erano stati rappresentati con competenza, erano stati condannati con l’aiuto di una prova di cui si era giunti in possesso senza un mandato di perquisizione (la carabina e il coltello presi dalla casa degli Hickock); e infine non era stato concesso un cambiamento di sede processuale neppure quando la zona in cui si era svolto il processo era stata «saturata» da una pubblicità pregiudizievole agli accusati. Con questi tre argomenti, Jenkins e Bingham riuscirono a portare tre volte il caso di fronte alla corte suprema degli Stati Uniti. il Grande Capo, come la definiscono molti prigionieri che contestano un processo; ma ogni volta la corte, che non commenta mai le proprie decisioni in simili casi, respinse l’appello rifiutandosi di concedere l’ordine di accertamento che avrebbe dato agli appellanti il diritto a un’inchiesta completa davanti alla corte. Nel marzo 1965, quando Smith e Hickock si trovavano confinati nelle Celle della Morte da quasi duemila giorni, la corte suprema del Kansas decretò che le loro vite dovevano avere termine tra la mezzanotte e le 2 a.m. di mercoledì 14 aprile 1965. In seguito venne presentata una domanda di grazia al governatore del Kansas, William Avery, da poco eletto; ma Avery, un ricco coltivatore sensibile all’opinione</p>

        </div>
    </main>

    <footer>
        <p>Made by <a href="https://matteotagliatti.it" target="_blank">Matteo Tagliatti</a>. Code <a href="https://github.com/matteotagliatti/highlights" target="_blank">here</a>.</p>
    </footer>

    <script src="assets/script.js"></script>
</body>
</html>